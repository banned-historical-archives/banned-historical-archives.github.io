{"books":[{"id":"whb","name":"文汇报","internal":false,"official":false,"type":"db","author":"","files":[],"article":{"title":"书董其昌事","authors":["施蛰存"],"dates":[{"year":1999,"month":10,"day":31}],"is_range_date":false,"parts":[{"type":"paragraph","text":"施蛰存"},{"type":"paragraph","text":"董文敏显宦豪绅，教子弟无义方，纵奴仆为奸非，鱼肉乡里，凌侮士夫，卒召毁家之祸。有民抄董宦事实一书，叙其事纂详，当时乡评殊劣劣也。然以书画名震天下，三百年来，殆无敌手，不有其尺幅嫌素，藏家以为耻，故优孟衣冠亦特多，即在当时，海内求书画者千里裹粮，奔凑其门，文敏亦应接不暇，辄委之捉刀人。思亭居士论画绝句云:“润笔三星想未苛，捉刀期定不蹉跎，当时好友犹如此，莫怪流传赝本多。”注云:“曾见陈眉公手札，与子居老兄，送去白纸一幅，润笔银三星，烦画山水大堂，明日即要，不必落款，要董思老出名也。”今赝董画充塞天下，若沈子居、赵文度作，已为上驷矣。按沈士充，字子居，赵左，字文度，皆郡人以书画鸣者，当时文敏山水大堂，非五十两以上不可得，乃以三两贸代笔，其为剥削如何，为文敏捉刀者，更有释柯雪，画仿大痴，得其神髓，三人皆从眉公游，故眉公遂为艺苑牙侩也。又有吴振，字竹屿，亦为董作齐赝者，顾大申董尚书画卷歌赠朱雪田云:“尚书雅得钟王真，画通书理空前人，下笔森瘦秀彻骨，吴振赵左皆逡巡。左云淡逸得天趣，振也潇洒工枯树，董公墨妙天下传，润饰特资两君助。”盖不欲显斥其伪耳。文敏祠在方塔下，祠中有文敏小楷金刚经塔碑，凡佛字均在塔檐角上，排比颇费匠心。乱后祠圮，碑不知安在，青溪诗人胡超伦有诗云:“倦鸟啁啾恋旧枝，炊烟几缕淡如丝，独怜废塔斜阳里，寂寞城南董相祠。”此则诗人自抒其沧桑历劫之感，以尔时民望论之，文敏固未必能系乡里人之怀思如此也。"},{"type":"paragraph","text":"朱竹垞诗云:“隐君赵左僧柯雪，每替容台应接忙，泾渭淄渑终有别，漫因题字概收藏。”自注云:“董文敏疲于应酬，每倩赵文度及雪公代笔亲为书款。”"},{"type":"paragraph","text":"<IMG alt=请插入12号盘，按F5键刷新后显示本插图！ src=\"D:\\inset\\1999\\10\\99av070301.JPG\">"},{"type":"paragraph","text":"<FONT class=imgsm>石刻董其昌像(云间邦彦画像)</FONT>"}],"comments":[],"origin":"","comment_pivots":[],"description":"","page_start":1,"page_end":1,"alias":""},"tags":[{"type":"文稿类型","name":"文章"}]}]}