{"books":[{"id":"whb","name":"文汇报","internal":false,"official":false,"type":"db","author":"","files":[],"article":{"title":"南宋敕牒残本真迹考","authors":["顾廷龙"],"dates":[{"year":1946,"month":8,"day":6}],"is_range_date":false,"parts":[{"type":"paragraph","text":"顾廷龙"},{"type":"paragraph","text":"南宋残牒六截，其文曰:"},{"type":"paragraph","text":"至四方长吏有为吾民"},{"type":"paragraph","text":"请曰某山川之神能惠"},{"type":"paragraph","text":"其方则褒崇之典朕靡"},{"type":"paragraph","text":"爱焉以庶几古蜡百神"},{"type":"paragraph","text":"奉"},{"type":"paragraph","text":"敕　如右牒到奉行"},{"type":"paragraph","text":"告南平"},{"type":"paragraph","text":"兼权中书舍人陈傅良"},{"type":"paragraph","text":"五月九日午时都事任元中受"},{"type":"paragraph","text":"左司员外郎应孟明付吏部"},{"type":"paragraph","text":"少保左丞相正"},{"type":"paragraph","text":"主事　徐　允恭"},{"type":"paragraph","text":"权员外郎口卿令史孙听"},{"type":"paragraph","text":"案系衔“兼权中书舍人陈传良，左司员外郎应孟明，少保左丞相正，”正，当即留正。史皆有传，其历官之年大致可考。按傅良于绍熙三年十二月擢起居舍人，四年正月兼权中书舍人，十二月迁起居朗仍兼权中书舍人，明年致仕。孟明于光宗即位迁浙西提点刑狱，寻召为吏部员外朗，改左司。正于绍熙元年七月以右丞相迁左丞相，五年八月罢。据此，是牒当为绍熙四年所作。职官志称中书与学士对掌内外制，则是牒即系傅良所撰文。检止齐集卷十一有题为“知平江府沈揆奏五龙灵济庙乞加封第一位龙王封东灵侯，第二位龙王封西口侯，第三位龙王封中口侯，第四位龙王封南平侯，第五位龙王封北宁侯。”文曰:“敕某神等，朕虽不令祠官祝厘，专乡独美，”至四方长吏有为吾民请曰，“某山川之神，能惠于其方则褒崇之典朕靡爱焉；以庶几古蜡百神之义。矧惟五龙，以时节雨晹，功著近甸，虽良二千石，雅不言禨祥，而具道所以然之故，文词烂焉。爰锡命书，秩以侯爵，则所以宠嘉神贶，以从民欲者，何如哉?尚终惠之，俾世世享可。”属辞与残牒正同，(牒能惠于其方旬夺于字。)其为傅良所草制无疑矣。从“告南平”三字证之，又确知为加封苏州灵济庙第四位龙王之勅也。按沈揆知平江府事，吴县志职官表，“绍熙二年六月以秘阁修撰任，四年二月迁司农乡。”又坛庙祠宇门，“五龙堂在长洲县治东南，唐贞元中建，李绅记，宋淳熙间赐额灵济庙，清乾隆间巡抚陈宏谋修，咸丰十年毁，同治中重建，一在晋宁坊名乐营堂，一在东十八都十二图相城，分为东西龙王堂。”志引明皇甫汸长洲县志:“宋淳熙十年郡守耿秉以久旱，齐被祈雨，越三日，有小龙如蜥蜴，见于神位前香案果饤上蜿蜓不去。秉与约三日内雨，当奏请庙额，明日大雨，事闻，诏赐灵济。自凡是遇水旱，守官投铁牌于祠前潭中，必获响应。绍熙四年敕封第一东灵侯，第二西咸侯，第三中应侯，第四南平侯，第五北宁侯今堂中肖五侯像，吴中疾疫者祷之，大有灵验。俗又相传×月十八日为神生日，先期赛社，结绮为亭，旗鼓喧阗，兴神徧走街巷，以禳灾疫焉。”凡此所记龙王加封之由，人民敬仰之诫，庙宇变还之迹，可谓綦详。又金石门有“敕五龙神诰词，行书，绍熙四年五月，县治东南五龙堂。”吴郡金石目亦载，“灵济庙敕封五龙碑，绍熙五(当系四字之误)年五月九日，行书。”于是审定此牒曾为吴中石刻。妇弟潘君景郑尝徧拓吴中刻石，令索其行箧，不获见此，当时失拓，抑已石佚，不复省忆。明钱谷吴都文粹续集卷十六，载宋光宗封五龙敕文兴止斋集同，仅举第一龙王勅词，即于“朕虽不令祠官祝厘”之前，有平江灵济庙第一位龙王右可，特封东灵侯勅“平江第一位龙王，”等廿六字。文末“可”字下有“依前件”三字，方接“奉敕如右牒到奉行，”绍熙四年五月九日，亦不具结衔。文中“雅不言禨祥”，“雅”作“虽”，“以从民欲者”无“者”字。钱氏注云，“右勅文五位同，但王封号别耳。其敕尚存庙中，主僧宝之。正统同长洲知县王爟，尝重加装治，而为之跋，跋云:东吴灵济庙五龙之神，以时节雨晹，功著近甸，宋季绍熙间锡命秩以侯爵，一以封为东灵侯，二为西成侯，三为中应侯，四为南平侯，五为北宁侯，各以敕文，而宠嘉神贶，其利济之功，祷祈之效，迄今著于前民怀惠者多矣。奈因历年浸久。神庙倾圯，惟古碑敕命存焉。正统初奉勅知苏州府事，况侯重建祠宇，轮奂一新，予忝知属邑，伏覩宋朝褒封敕命，卷帙散落，恐久而淹没，遂装潢成册，图传于攸久。守斯庙者，务在恪遵而珍藏什袭，慎勿忽诸。时正统六年岁在辛酉春端月上澣，直隶苏州府长洲县知县荣昌王爟。”读文粹续集，可知灵济庙况钟守苏时曾为重修，足补邑乘所未备。是牒旧藏南汇奚氏，曾经驻军狼藉，甲申之岁，奚君昌年归检刧余，乃得揭自窗上，初以为割裂数截，虽宽广相若，当出营卒之手。今绎跋语，轨然知为王侯改装所致。原物钱氏似及见之，想嘉隆间犹存斯庙，是必遭洪杨之役，而流落人间者也。考南宋敕牒款式，以岳庙淳祐加封敕牒碑例之，牒到奉行之后，中书舍人之前，连年月尚有五行，右丞相后，尚有四行，乃接告南平，及主事等题名。兹据史传及万斯同宋大臣年表拟列敕尾著衔，如右:"},{"type":"paragraph","text":"少保左丞相留正"},{"type":"paragraph","text":"右丞相葛邲"},{"type":"paragraph","text":"参知政事陈骙"},{"type":"paragraph","text":"给事中黄裳"},{"type":"paragraph","text":"兼权中书舍人陈传良"},{"type":"paragraph","text":"五月九日午时都事任元中受"},{"type":"paragraph","text":"右司员外郎应孟明付吏部"},{"type":"paragraph","text":"少保左丞相正"},{"type":"paragraph","text":"右丞相邲"},{"type":"paragraph","text":"参知政事联"},{"type":"paragraph","text":"吏部尚书余端礼"},{"type":"paragraph","text":"吏部侍郎"},{"type":"paragraph","text":"告南平"},{"type":"paragraph","text":"侯奉勅　如右符到奉行"},{"type":"paragraph","text":"主事徐允恭"},{"type":"paragraph","text":"权员外郎口卿令史孙听"},{"type":"paragraph","text":"书令史主管院"},{"type":"paragraph","text":"绍熙四年五月九日下推计所存，不过三分之一矣。都事任元中其名尝见于庆元二年德清永灵庙加封敕牒碑中，与此牒相距四年，官阶未迁，足实左证。牒文书者笔势峻峭堪与名家嫓美，惜书今史一行已失其名，不克彰耳。七百五十二年之名迹，又为吾吴文献，历劫不磨，其可珍为何如耶?今归吴君丑簃，尤庆得所。它日海宇宴安，偕返故里，当约景郑同寻遗址，搜访石刻，倘得精拓归来，附装卷后，岂不懿与?"},{"type":"paragraph","text":"又案黄裳除给事中兼侍讲敕词，见止齐集令十二，原注“四年正月十一日除给事，三月二十一日兼侍讲，二词并行。”三月赵汝愚除同知枢密院事，汪义端一再丑诋，给事中黄裳言汝愚忧国爱民，义端奴隶之不如，其事宋史汝愚及裳传皆载之。两朝纲目备要，黄裳误作黄黼，检黼传，未有除给事中事。四库馆臣案云，“黄黼，汝愚传作黄裳，裳传亦载此语，黄黼未尝为给事中也。”是也。清毕沅续资治通鉴，沿备要之误，改作黄黼。并为考异曰:“宋史赵汝愚传作黄裳，案裳于宁宗即位后迁给事中，此时不在给舍也。今从两朝纲目备要，宋史全文作黄黼。”所谓此时不在给舍之语，所据当有讹譌，附志以待然疑。"}],"comments":[],"origin":"","comment_pivots":[],"description":"","page_start":1,"page_end":1,"alias":""},"tags":[{"type":"文稿类型","name":"文章"}]}]}