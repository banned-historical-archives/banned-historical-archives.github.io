{"books":[{"id":"whb","name":"文汇报","internal":false,"official":false,"type":"db","author":"","files":[],"article":{"title":"上海市夏令卫生运 动宣传大会特刊夏令卫生主要条件之一吃素","authors":["秦丙乙"],"dates":[{"year":1938,"month":6,"day":27}],"is_range_date":false,"parts":[{"type":"paragraph","text":"秦丙乙"},{"type":"paragraph","text":"谈茹素者多矣，彼佛妪妄妇，妄求，冀名士清流，故事意造作皆吾所深恶而痛嫉者也，今兹揭橥者，纯以卫生为前提，而副作用凡三，曰营养，曰经济，曰环境，请试进申其义。"},{"type":"paragraph","text":"大兵之后，必有大疫，此夫人而知之矣，际此炎暑，孤岛上人口激增，尤属可虑，饮食一项，日所必需，供自四郊，不可或缺，逎河渠池沼，焉能保持洁净，牲畜等类，本不适于炎夏，况当此供求不匀之下，若是则鱼鲜海产，荤腥肉思之尤矣，又素食价廉，收容所中之难民，姑无论矣，居中等阶级者，开支奇窘，度日匪易，设罹疾疢，呼吁何门，尤曷勿从事素食，以合经济之旨，而拒病魔之驾乎，不特此也，即大家富室，亦何能外此，同是含生负气之伦，同是方趾圆颅之种，当此国步阽危，更何忍肥甘自奉，一仍其旧，曾不念皮之不存，毛将焉傅，畸形孤岛，果终其身堪为安乐土耶，忆孔院长在金融含议席上，谆谆以去奢从俭为谕，所望资产阶级中人，共体斯旨，相率提倡，即以夏令素食为起端，力革恶习，风行草偃，庶狂澜挽于既倒，民气因而复振，则岂特夏令之卫生而已哉。"}],"comments":[],"origin":"","comment_pivots":[],"description":"","page_start":1,"page_end":1,"alias":""},"tags":[{"type":"文稿类型","name":"文章"}]}]}