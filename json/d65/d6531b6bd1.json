{"books":[{"id":"whb","name":"文汇报","internal":false,"official":false,"type":"db","author":"","files":[],"article":{"title":"当上海作战之时(四十七)","authors":[],"dates":[{"year":1939,"month":5,"day":5}],"is_range_date":false,"parts":[{"type":"paragraph","text":"星"},{"type":"paragraph","text":"号称天南王之陈济棠，居然捐三百万私产助国，指定为购飞机之用，此公前以背叛中央而去职，且因而不理于众口，乃在此次全面抗战中，居然奋起报国，泯除私嫌，一本大公，出其私财，资助国家，可谓勇于改过。又在沪战乍始时，陈曾出资遣送旅沪粤人回南，曾专开沪粤线航轮两次，扶助同乡之力不小，粤人固感德不尽，舆论对之亦好转，兹者又有钜款捐国，自是更可恢复已丧令誉，闻中央亦将不念既往，任以要职，是则陈伯南殆有东山再起之望也。"},{"type":"paragraph","text":"寓居租界内之资产阶级，不乏在言论国事时，义形于色，宛若极度爱国志士，然欲其真正上前方或为抗战之实际工作时，却又往往退避不遑，即向其募捐，或劝其购救国公债，亦必多方规避，如此者，殆属甚多，此所以陈伯南之成为鹤立鸡群，有不可多得，难能为继之趋势也。"}],"comments":[],"origin":"","comment_pivots":[],"description":"","page_start":1,"page_end":1,"alias":""},"tags":[{"type":"文稿类型","name":"文章"}]}]}