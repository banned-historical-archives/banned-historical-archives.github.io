id: 0191a65527
标题：血书：祭天地偈文
日期：1965-0-0
是否是时间段：false
作者：北京大学,林昭
来源：
标签：文章
书籍：中国反右运动数据库
书籍作者：宋永毅

正文：
# 血书：祭天地偈文

北京大学林昭

## 祭天地偈文（血书题衣）

继年月日，上海市第一看守所忍死待决之囚钦犯林昭谨以心香一瓣，米浆一盏，痛泪一掬，悲歌一曲至诚遥祭于  故市长柯公庆施之灵曰：

鸣呼柯公，祥麟威风，鸦群独鹤，蚓虫潜龙！

缜思博学，内美具足，虽在和光，见判清浊！

明达治政，勤仁临民，众称劳绩，夙着贤声！

泰山九斗，学界师友，当朝衮衮，无出其右！

公自蹈海，祸从何来！丧邦罪我，二书酿灾！

娥性刚烈，惟备保洁，不由旁径，似难决绝！

犹是孺黄，评审未  ，古有明训，致榻之旁！

徵丑初示，泄药连致，为受清名，何惧身试！

神说感依，中霄震啼，追呼    ，竟隔灵汉！

晨曦乍布，已扬噩讣，惊耗入耳，痛摧肝肠！

当心中刀，泪决如潮，长  群踊，哀愤冲霄。

裂帕书誓，付彼贼子，要得解私，侠公  体。

朝歌声吞，暮哭招魂，天惨无色，地暗冥备。

哭公盛德，夙行谨饬，哭公治绩，曲惠生民。

哭公雅望，民不能交，哭公卓识，举直错枉。

哭公长才，竟赴夜台，哭公端品，忽沉蒿莱。

哭公惨殃，痛泪和血，英年不永，横遭摧折。

未尽才仁，未展经伦，未施抱负，未济众人。

苍昊汉漠，后土茫落，智士愕愕，…子碌碌。

鸣呼鸣呼，徒唤奈何！仇重山岳，恨若长河！

寸息九咽，寸喉为结，寸怀如冰，寸心似炽！

挨膺一声，月落参横，情切今也，绿绛再生。

松柏巍巍，是公仪态，丽日皓晖，是公兰颜。

广汉千里，是公遗体，江上青峰，是公……

灵客焯炽，是公素质，湖海苍茫，是公心肠。

清风霁雨，是公隽语，掣电鸣雷，是公雄威，

霜寒月白，是公散魄，长天将星，是公英灵。

水上珠没，歌赋月阙；人间何世，有斯惨劫。

这负伯仁，誓许此身，天怜冤抑，更旨封神。

忠勤端直，幽明同职，海疆靖时，永锁护国。

海碧天青，昊帝多情，终成正果，莫叹零丁。

灵体现合，音容职活，言笑常闻，起坐在侧。

何以为家，负然芳  ，朱文敛艳，碧血作花。

花开照夜，不祥姐嫁，九鼓未明，六月雪下。

湘竹蔓林，贞娥恨深，绵绵公意，悠悠女心。

鸣呼鸣呼，青衫误我，身世自悼，马舆终古。

侠觞千回，心宇成灰，春蚕未死，北宇声哀。

闾阖有道，至情不老，尽命完节，大义在抱。

百汇万年，碧落黄泉，来格来享，来告哭天！

鸣呼，哀哉！伏惟尚飨！

 来源：《林昭文抄》，甘粹先生2000年7月11日抄本。

描述：

