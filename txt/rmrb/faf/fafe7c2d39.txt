id: fafe7c2d39
标题：访波杂咏叶剑英
日期：1958-11-18
是否是时间段：false
作者：叶剑英
来源：
标签：叶剑英,文章
书籍：人民日报
书籍作者：

正文：
访波杂咏

叶剑英

华沙公园怀萧邦（菩萨蛮）金黄秋色华沙好，肖邦作曲巴黎老，

风柳扫残阳，搔头念故乡。

春来花竞秀，遗曲人争奏，

莫叹少知音，伯牙悔碎琴。

在华沙维斯拉河桥上

弹痕炮隙对难忘，华沙重苏苦战场，

今到维斯拉畔望，楼红草绿靘时妆。

到克拉可夫城

克拉可夫建古都，教堂喇叭至今呼，

波人一午一听省，鞑靼当年射杀吾。

赴卡多维兹道中

茫茫原野绿平芜，十七华亩授一夫，

闻道太阳能量少，至今衣食尚将输。

参观奥斯维辛集中营

毒尸四百五十万，希姆莱真野兽狂。

奥斯维辛翻作教，教人团结教人强。

奥波莱女孩们献花

几多绿叶几多福，一朵红花一片心。

听得儿娃献花祝，引人诗兴入微吟。

别波兰

金黄秋色缀成图，锦绣山河一览收。

最足使人留念处，临行友谊倍来初。

描述：

