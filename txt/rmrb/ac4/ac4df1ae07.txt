id: ac4df1ae07
标题：祝贺建国十周年
日期：1959-9-1
是否是时间段：false
作者：董必武
来源：
标签：文章
书籍：人民日报
书籍作者：

正文：
祝贺建国十周年

董必武

人民建新国，已历十周年。

总结诸经验，排除旧拘牵。

山移三座去，棋下一盘先。

制度摧剥削，营生尚集团。

疾雷惊众醒，闪电逐魔颠。

领导优决策，朋游竞执鞭。

临机裁捷捷，应节响渊渊。

群力谁能御，齐心石可穿。

不甘穷与白，只愿实而坚。

遍地开花闹，冲天干劲传。

粮棉大增产，煤铁倍加权。

巩固观公社，充盈见市廛。

村村设工厂，日日学神仙。

箱笥存衣食，闾阎杂管弦。

太平欣有象，浩荡乐无边。

红日东方出，乌云片面旋。

超英期短缩，轻美意长延。

我友皆兴盛，芳邻紧接联。

欢呼再跃进，好语共流连。

诽谤毋须顾，奔腾直向前。

描述：

