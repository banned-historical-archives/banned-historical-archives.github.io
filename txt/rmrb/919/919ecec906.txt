id: 919ecec906
标题：诗词十首
日期：1964-1-4
是否是时间段：false
作者：毛泽东
来源：
标签：毛泽东,文章
书籍：人民日报
书籍作者：

正文：
诗词十首

毛泽东七律

人民解放军占领南京

一九四九年四月钟山风雨起苍黄，百万雄师过大江。虎踞龙盘今胜昔，天翻地覆慨而慷。宜将剩勇追穷寇，不可沽名学霸王。天若有情天亦老，人间正道是沧桑。七律

到韶山

一九五九年六月

一九五九年六月二十五日到韶山。

离别这个地方已有三十二周年了。别梦依稀咒逝川，故园三十二年前。红旗卷起农奴戟，黑手高悬霸主鞭。为有牺牲多壮志，敢教日月换新天。喜看稻菽千重浪，遍地英雄下夕烟。七律

登庐山

一九五九年七月一日一山飞峙大江边，跃上葱茏四百旋。冷眼向洋看世界，热风吹雨洒江天。云横九派浮黄鹤，浪下三吴起白烟。陶令不知何处去，桃花源里可耕田？七绝

为女民兵题照

一九六一年二月飒爽英姿五尺枪，曙光初照演兵场。中华儿女多奇志，不爱红装爱武装。七律

答友人

一九六一年九嶷山上白云飞，帝子乘风下翠微。斑竹一枝千滴泪，红霞万朵百重衣。洞庭波涌连天雪，长岛人歌动地诗。我欲因之萝寥廓，芙蓉国里尽朝晖。七绝

为李进同志题所摄

庐山仙人洞照

一九六一年九月九日暮色苍茫看劲松，乱云飞渡仍从容。天生一个仙人洞，无限风光在险峰。七律

和郭沫若同志

一九六一年十一月十七日一从大地起风雷，便有精生白骨堆。僧是愚氓犹可训，妖为鬼蜮必成灾。金猴奋起千钧棒，玉宇澄清万里埃。今日欢呼孙大圣，只缘妖雾又重来。

附：郭沫若原诗

看《孙悟空三打白骨精》

人妖颠倒是非淆，对敌慈悲封友刁。咒念金箍闻万遍，

精逃白骨累三遭。千刀当剐唐僧肉，一拔何亏大圣毛。

教育及时堪赞赏，猪犹智慧胜愚曹。卜算子

咏梅

一九六二年十二月

读陆游咏梅词，反其意而用之。风雨送春归，飞雪迎春到。已是悬崖百丈冰，犹有花枝俏。　俏也不争春，只把春来报。待到山花烂熳时，她在丛中笑。

附：陆游原词

驿外断桥边，寂寞开无主。已是黄昏独自愁，更著风和雨。

无意苦争春，一任群芳妒。零落成泥碾作尘，只有香如故。七律

冬云

一九六二年十二月二十六日雪压冬云白絮飞，万花纷谢一时稀。高天滚滚寒流急，大地微微暖气吹。独有英雄驱虎豹，更无豪杰怕熊罴。梅花欢喜漫天雪，冻死苍蝇未足奇。满江红

和郭沫若同志

一九六三年一月九日小小寰球，有几个苍蝇碰壁。嗡嗡叫，几声凄厉，几声抽泣。蚂蚁缘槐夸大国，蚍蜉撼树谈何易。正西风落叶下长安，飞鸣镝。　多少事，从来急；天地转，光阴迫。一万年太久，只争朝夕。四海翻腾云水怒，五洲震荡风雷激。要扫除一切害人虫，全无敌。

附：郭沫若原词

沧海横流，方显出英雄本色。人六亿，加强团结，坚持原

则。天垮下来擎得起，世披靡矣扶之直。听雄鸡一唱遍寰

中，东方白。　太阳出，冰山滴；真金在，岂销铄？有雄

文四卷，为民立极。桀犬吠尧堪笑止，泥牛入海无消息。

迎东风革命展红旗，乾坤赤。（新华社记者　吕厚民摄）

描述：

