id: dc739da1f2
标题：怀药翁
日期：1994-10-20
是否是时间段：false
作者：张景祥
来源：
标签：文章
书籍：文汇报
书籍作者：

正文：
唐云先生逝世周年矣!每对遗墨，宛见音容。小鸡一幅，曾是来访时按我子女之数的戏作，寓情于趣，跃然纸上。早于激愤风雨之际，翁更时相戒勉，常试以酒解之。持杯促膝，永不得矣!

药翁留饮状元红，大醉一醉居然万事空，布衣不耐状元红；痴顽垒块浇难去，徒费千杯负药翁!

水调歌头。病中报药翁“文革”期间，长夜难眠，以酒当药，致肝硬化。缠绵病榻期间，药翁出游有寄，遂此报之。

不见君颜久，啧啧上高山。多年伏枥犹健。老骥入云天。踏遍重峦幽壑，相对兰言竹笑，高卧听潺潺。粉本藉行路，万里逐泉源。

禁吾酒，欲长啸，且舒肝。空书咄咄，嗟我何事早衰残!昨夜盈梁落月，仿佛乘风飞去，倚马竟千言。同解虹霓带，共系彩云还。

附唐云先生诗:

老夫笑逐少年前，两万里路六十天，黔桂赣湘游历遍，匡庐山上枕书眠。

梦药翁风雨故人黄鹤查，无言朝夕对遗篇；梦回月落秋声里，寂寞孤觞已一年!

描述：

