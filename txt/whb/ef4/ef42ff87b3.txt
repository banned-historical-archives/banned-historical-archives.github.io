id: ef42ff87b3
标题：蝶恋花丁巳新春代拟供状
日期：1980-11-9
是否是时间段：false
作者：郝稼
来源：
标签：文章
书籍：文汇报
书籍作者：

正文：
郝稼

一

白骨成精为鬼蜮，尤物天生，倾国谁识女?黄浦江头来好住，良宵蜜月浑无数。

外侮当前何所惧?粉墨烟花，且为祝寿舞。十里洋场真乐土，长征笑他二万五。

二

宝塔巍巍人仰慕，圣地延安，混珠凭鱼目。此情脉脉向谁诉?狐媚巧笑盼恩顾。

窑洞风沙非易度，暮去朝来，空把青春误。雌伏那堪颜色故，雄图未溢恐轻负。

三

潜入京华搞阴谋，池浅昆明，观鱼胜黄浦。未若搅浑竭泽捕，雄图谁可与共语?

同气相投终类聚，墨吏南来，文痞善吹鼓。钓客军师同相许，“四人帮”结弹冠舞。

四

大欲三生决一赌:红都女皇，鼎足江、吕、武。声急催台响锣鼓，登基大典看开幕。

霹雳千钧金棒举，后土皇天，上下无逃处。好戏一台砸得苦，人间又报伏雌虎。

描述：

